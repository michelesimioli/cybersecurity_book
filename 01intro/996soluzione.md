# Soluzione ai Test

Domanda 1: La sicurezza informatica è una preoccupazione di:

(A) Il personale del CED

**(B) Tutti**

(C) Il management aziendale

Risposta: **B**

La sicurezza informatica deve essere una preoccupazione di tutto il personale aziendale.

---

Domanda 2: Il principale modello di sicurezza informatica ha la sigla:

**(A) RID**

(B) AAA

(C) FBI

Risposta: **A**

La sigla del modello sta per _Riservatezza_, _Integrità_ e _disponibilità_.

---

Domanda 3: L'integrità dei dati significa che solo le persone autorizzate hanno la possibilità di:

(A) Leggerli

**(B) Scriverli**

(C) Eseguirli

Risposta: **B**

L'integrità è la garanzia che solo chi ne ha il diritto possa _creare_, _modificare_ o _cancellare_ i dati. Leggerli è _riservatezza_, eseguirli è _disponibilità_.

---

Domanda 4: La più diffusa attività criminale in rete ha scopo di:

**(A) Lucro**

(B) Spionaggio

(C) Vendetta

Risposta: **A**

Il 70% degli attacchi informatici nel 2017 sono avvenuti per scopo di lucro, circa il 20% per spionaggio e 2% per vendetta.

---

Domanda 5: Il _malware_ è:

(A) Un sito web malefico

(B) Un messaggio di posta elettronica malefico

**(C) Un programma malefico**

Risposta: **C**

Il _malicious software_ o _malware_ si riferisce a programmi. Lo si può ottenere inavvertitamente da siti web o messaggi di posta elettronica.

---

Domanda 6: Delle categorie di attaccanti nel modello di sicurezza, i più pericolosi sono:

**(A) I gruppi di criminali**

(B) I servizi segreti

(C) Gli hacker

Risposta: **A**

Il 50% delle penetrazioni di successo è dovuto a gruppi di criminali organizzati. E' pur vero che la quota di attività dei servizi segreti è difficilmente stimabile con precisione. Hacker, secondo il modello RID, è una figura che compie le operazioni per sua psicologia perversa.

---

Domanda 7: Uno dei principali stati che compiono operazioni di Guerra Cibernetica è:

(A) Ungheria

**(B) Gran Bretagna**

(C) Italia

Risposta: **B**

La Gran Bretagna è membro del consorzio _Five Eyes_, insiema a USA, Canada, Australia e Nuova Zelanda, che sono i maggiori attori mondiali nello spionaggio statale. Anche altri sono attivi, ma Italia e Ungheria sono tra i minori.

---

Domanda 8: Una _esposizione_ è dovuta a:

(A) Errore del software

(B) Evento ambientale

**(C) Cattiva configurazione**

Risposta: **C**

Errori software ed eventi esterni sono _vulnerabilità_, non _esposizioni_. Chi mal configura un sistema si _espone_ maggiormente agli attacchi.

---

Domanda 9: La sigla dell'organizzazione che lista le maggiori _vulnerabilità_ del web e:

**(A) OWASP**

(B) NSA

(C) RID

Risposta: **A**

E' lo _Open Web Application Security Project_ e mantiene la lista _Top 10_ delle maggiori vulnerabilità correnti nell'uso del web.

---

Domanda 10: Nella terminologia di Analisi del Rischio, l'_impatto_ è:

(A) L'insieme di vulnerabilità ed esposizioni

(B) La probabilità di una minaccia

**(C) La conseguenza della realizzazione di una minaccia**

Risposta: **C**

L'impatto è il danno effettivo causato quando quella che prima era solo una minaccia, purtroppo si attualizza.
Maggiore è l'impatto, più attenzioni si devono dedicare alle contromisure che lo diminuiscano.

---

Domanda 11: Il rischio informatico:

(A) Non è mai modellabile

(B) E' completamente eliminabile

**(C) E' spesso mitigabile**

Risposta: **C**

In certi casi il rischio si può eliminare, ma quasi mai del tutto. Quello che si tenta di fare è il mitigarne l'impatto.

---

Domanda 12: Uno dei tre componenti della difesa dei sistemi informativi è:

**(A) Detezione degli attacchi**

(B) Programmazione difensiva

(C) Eliminazione delle vulnerabilità

Risposta: **A**

I tre componenti della difesa dei sistemi sono: _difesa_, _detezione_ e _responso_. La programmazione difensiva è un metodo con molta arte degli sviluppatori per diminuire la probabilità di errori nel codice. Le vulnerabilità non si possono purtroppo eliminare, e spesso neanche scoprire.

---

Domanda 13: Quale NON è una buona idea se ci si preoccupa individualmente di sicurezza informatica per il proprio PC:

**(A) Usare Windows XP**

(B) Passare a Linux

(C) Usare il browser Firefox

Risposta: **A**

Le versioni vecchie di Windows non sono più supportate, quindi neanche aggiornate dal punto di vista della sicurezza. Passare a Linux può essere una buona idea, ma anche questo sistema non è certo invulnerabile. Firefox è uno dei browser che meglio proteggono la sicurezza e la privacy.

---

Domanda 14: Tentando di accedere ad un sito web su Topolino, viene presentato un avvertimento che il certificato del sito non è riconosciuto. Quale delle tre scelte presentate è quella giusta:

**(A) Rifiutare la connessione**

(B) Generare un'eccezione temporanea

(C) Generare un'eccezione permanente per questo sito

Risposta: **A**

C'è un'elevatissima probabilità che un certificato non riconosciuto sia fasullo, ed apra un canale che noi riteniamo _sicuro_ ma che in realtà porti ad un criminale.

---

Domanda 15: Se il mio sito di Webmail mi chiede di dare la password di Facebook per facilitare l'accesso e non dovermi ricordare troppe password, quali dei seguenti eventi futuri è più probabile:

(A) Il mio Webmail saprà ogni volta che accedo a Facebook

**(B) Facebook saprà ogni volta che accedo a Webmail**

(C) Facebook sarà in grado di leggere tutta la mia posta

Risposta: **B**

Facebook è _famigerato_ ormai per la sua scorrettezza comportamentale e per i suoi sofisticati strumenti di profilazione. Secondo alcuni esperti anche l'ipotesi C non sarebbe da escludere.
